+++
title = "०८ यज्ञेऽन्नदानम्"

+++
सर्वस्य शास्त्रीयकर्मणः संपूर्णफलावाप्तये ब्राह्मणभोजनमवश्यकर्तव्यतयोपलभ्यते । तथा च - शुचीन् मन्त्रवतः सर्वकृत्येषु भोजयेत् (आप. ध. सू २-१५-९) इति । तत्रापि विशेषतो यज्ञेषु यजमानो ब्राह्मणभोजनं कारयेत् । अत्रोक्तं वैद्यनाथीयस्मृतिमुक्ताफले शङ्खस्मृतिवाक्यम्

> सहस्रं भोजयेत् सोमे  
> ब्राह्मणानां शतं पशौ ।  
> चातुर्मास्येषु सर्वेषु  
> शतं पर्वणि पर्वणि ॥

तत्रैव स्मृत्यन्तरवाक्यं - 

> द्विजभोजनम् अत्रैव  
> सोमयागे सहस्रकम् ।  
> शतं पशौ दर्शेऽष्टौ स्युः  
> भोज्या ऋत्विज एव वा ॥ ( आचारकाण्डे यजनप्रकरणे )
